+++
title = "1.1 Probleembeschrijving"
description = "SPIN probleembeschrijving"
weight = 11
chapter = false
slug = "ps"
+++

#### IoT, de risico's
Het 'Internet der Dingen' ([IoT](https://nl.wikipedia.org/wiki/Internet_der_dingen)) kan ons leven op allerlei manieren makkelijker  maken, maar brengt helaas ook risico’s en bedreigingen met zich mee. Dit geldt zeker ook voor thuisnetwerken.  Beveiliging van producten door fabrikanten laat nog vaak te wensen over. En adequaat beheer door gebruikers is vaak een uitdaging vanwege onvoldoende kennis en hulpmiddelen.

Als gevolg hiervan komen beveiliging en privacy van het thuisnetwerk in het geding. Kwetsbare IoT-apparaten brengen twee belangrijke risico’s met zich mee.

1. Ze bedreigen het internet als wereldwijde communicatie-infrastructuur, omdat onveilige IoT-apparaten onderdeel kunnen worden van massale DDoS-aanvallen. 
1. Onveilige IoT-apparaten brengen tevens de privacy en zelfs de veiligheid van eindgebruikers in gevaar. 

Meer hierover beschrijven we op [de SIDN Labs site](https://www.sidnlabs.nl/).




